---
templateKey: 'default'
path: /sa-funkar-det
title: Så funkar det
image: /img/start.jpg
---
# Malmö BMX - Så funkar det

#### Vilka är Malmö BMX Racing och vad är BMX Racing?  
Vår klubb startades 1986 och vi håller till vid Malmö Motorstadion.  
Vi sysslar med BMX Racing, dvs cykling på specialgjord bana med startgrind, kullar och doserade kurvor där deltagarna tävlar om att först komma imål. Mer info om vad BMX Racing är finns att läsa hos svenska cykelförbunder: https://scf.se/bmx/borja-cykla/

#### Steg 1: Prova på
Nyfiken på att prova på sporten? I princip varje lördag kör vi prova-på då alla är välkomna att prova på att cykla. För 100:- får man prova på tre gånger och då ingår lån av cykel, fullface-hjälm och skydd. Vi har åkare från 5 till 55 år. Kolla vår facebook-grupp (https://www.facebook.com/groups/malmobmx)  för ev. inställningar pga av väder eller tävling. Mer info om prova finns även att läsa på vår hemsida: https://idrottonline.se/MalmoBMXRacing-Cykel/provapa

#### Steg 2: Börja träna med oss
Biten av sporten och kört dina tre prova på gånger? Då är du varmt välkommen att börja träna med oss. Vi tränar måndagar 18:00 - 19:30 och onsdagar 18:00 - 20:00. Såklart går det även bra att komma på lördags-prova-på också för fri åkning. För närvarande tränar alla tillsammans oavsett tidigare erfarenhet men vissa träningar delar vi upp i två grupper baserat på ålder/skicklighetsnivå.

För att träna med oss betalar man antingen in en träningsavgift (700:- halvår, 1200:- helår) på Pg-konto 749019-6 eller köper ett 10-kort i klubbstugan. För att träna behövs även en licens, mer info om hur man ansöker om licens finns i dokumentet “Licens för nya medlemmar”.

#### Steg 3 Egen cykel
Initialt går det fint att låna en cykel men efter några träningar vill de flesta införskaffa en egen cykel och hjälm. När du köper en cykel är det viktigt att det är just en race-bmx, inte en freestyle-bmx. Då barn växer cirkulerar det runt många begagnade cyklar i klubbarna runtom sverige till ett rimligt pris. Håll utkik eller annonsera på vår facebookkanal (https://www.facebook.com/groups/malmobmx) eller den dedikerade bmx-race köp och sälj kanalen BMX Race Köp och Sälj (https://www.facebook.com/groups/431805447013985/). 
Mer info om att köpa cykel finns på uppsalas hemsida: http://cykel.smkuppsala.com/traning/kopacykel
Känner ni er osäkra så fråga någon av ledarna eller de rutinerade åkarna så hjälper vi gärna till.

#### Steg 4 Tävlingar
Att träna är skoj, men att race:a mot kompisar är än mer roligt!
Vi brukar hålla minst ett klubbmästerskap som är ett perfekt tillfälle att prova på race under enkla och trygga former. Vill man ser tävla mer anordnas ett flertal tävlingar i Sverige och våra nordiska grannländer, exempelvis Swecup, SM, Summerrace etc.
Mer info om kommande tävlingar hittar ni på vår facebook-sida och hemsida.

För att tävla krävs licens (se ovan) samt ett startnummer. Saknar man något av dessa är det bara att höra av sig till någon av ledarna.

#### Förälder?
BMX race är en riktig familjesport och det är inte ovanligt att se hela familjer som tävlar tillsammans. Förutom cyklingen brukar vi även planera in lite fixardagar där vi fixar men banan och kringområdet och grillar / fikar. När vi håller hemmatävlingar uppskattas såklart all hjälp vi kan få. Info om dessa arrangemang dyker såklart upp på facebook / hemsidan.
